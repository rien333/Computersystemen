Augustus 2016, Universiteit van Amsterdam

Het is de bedoeling dat je niet alleen de code, maar ook een labboek inlevert.

Criteria voor een goed labboek:

Labboek (10pt.)

- Probleem-definitie
  
Het hoofdvraagstuk en de relevantie ervan worden helder en in eigen woorden uitgelegd. Het hoofdvraagstuk wordt opgedeeld in duidelijke, afgebakende deelvragen die elk met eigen hypothese worden beschreven. Relaties tussen de deelvragen zijn glashelder

- Argumentatie

De voortgang wordt zodanig gedetailleerd beschreven dat het onderzoek volledig repliceerbaar en controleerbaar is. Irrelevante informatie voor het onderzoek is achterwege gelaten. Ontwerpbeslissingen zijn helder onderbouwd en alle relevante resultaten worden inzichtelijk weergeven

- Schrijfstijl

Het labboek leest uitermate prettig en het vereist geen enkele moeite om de schrijvers te begrijpen. De schrijfstijl is formeel. Pseudocode wordt op een correcte manier gebruikt om de oplossing te expliciteren. Het schrijven wordt afgewisseld met figuren en tabellen ten bate van een beter begrip en overzicht.

- Reflectie

Er blijkt ruim inzicht in de  manier waarop het onderzoek is verlopen. Alle relevante verbeteringen voor het proces worden opgemerkt (drie is voldoende). Daarnaast wordt de gevonden oplossing nauwkeurig geanalyseerd en worden concrete verbeteringen aan de oplossing voorgesteld voor een beter resultaat

Verder:
 - Info
	Staat naam + studentnummer erin? Ook van je partner? En de groep?
 - Onderzoeksopzet
	Hebben jullie opgegeven welke puzzlenummer jullie opgelost hebben?
 - Onderzoeksvraag
	Herhaal altijd de opdracht in eigen woorden

